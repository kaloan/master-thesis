\section{\hspace{1em} Въведение}
Маларията е заболяване, причинено от патогенни едноклетъчни същинскоядрени организми, маларийни плазмодии от рода \textit{Plasmodium}.
Заболяването при хората се случва с предаване на патогена чрез ухапване на незаразен човек от заразен комар, а патогенът може чрез ухапване на заразен човек да се предаде и на незаразен комар.
Симптомите се забелязват няколко седмици след заразяване и са с различна интензивност спрямо вида плазмодий (само 4 вида са заразни за хората).
Най-характерният симптом е периодична треска. Често се забелязва патологично разрастване на черния дроб и/или далака.
Маларията може да причини вреди и на бъбреците, а също да доведе до анемия, отоци в белите дробове, мозъка, като в някои случаи тези усложения са смъртоносни \cite[глава~83]{Baron1996}.


Поради сериозността на заболяването са правени всевъзможни опити за борба с него, като през средата на миналия век от СЗО е създадена Глобалната програма за отстранение на маларията \cite{WHO2017}.
Подход още от древността е изсушаване на блатата, където често се забелязва голямо количество комари.
Както беше споменато самият Ross е предложил изтребване на комарите и основен метод за директно изтребване на комарите са инсектициди, в миналото основно DDT.
За съжаление се забелязва развитие на резистентност към тях.
От друга страна и самите маларийни плазмодии имат резистентност срещу някои от лекарствата \cite[глава~83]{Baron1996}.
Това води до опити за предпазване от комари с репеленти от различен характер, включително такива, които могат да бъдат импрегнирани в тъкани \cite{Grancaric2019}.

В литературата моделирането на малария се основава на модели от типа на Ross-Macdonald \cite{Smith2012}.
Тези модели разделят разглежданите популации от хора и комари на различни класове според емидемичните им статуси и имат сходни допускания за разпространението ѝ, като епидемичната динамика се основава на допускането, че предаването на патогена от човек към комар и обратното става по закона за действие на масите.
Имунитетът е нетраен, затова в най-простия случай се разглеждат 2 класа хора - податливи и заразени.
Тъй като комарите нямат имунна система, веднъж заразени не могат да се защитят от патогена и затова също се разделят на податливи и заразени.
Налични са модели \cite{Cosner2009, Ruktanonchai2016, Bichara2016, Agusto2021, Prosper2012} с няколко местообитания с различни параметри за заболяването, които включват и мобилност на популациите.
Изследвани са модели с управление за борба с комарите \cite{DeLara2016}, както и такива с управление, основано на средства за предпазване от ухапване, например репелент \cite{Rashkov2022, Rashkov2021}.

В дипломната работа се разглежда модел на малария от типа на Ross-Macdonald с две местообитания, мобилност на човешката популация между тях и употребата на репелент против комари.
Моделът е основан на система от 4 обикновени диференциални уравнения, за всяко от местообитанията има по едно уравнение за заразените комари и едно за заразените жители.
Мобилността се моделира чрез постановка на Лагранж \cite{Cosner2009}, която моделира относителното пребиваване на съответната популация в кое да е от двете местообитания.
Понеже по природа комарите не прелитат големи разстояния \cite{Elbers2015, Bichara2016}, се разглежда само мобилност на хората между двете местообитания, която се приема за константна.
Действието на репелента се моделира като линейно намаляване на честотата на ухапвания.
Всяко местообитание може да управлява пропорцията от предпазени жители с репелента във времето до някаква фиксирана стойност.
Допуска се, че двете местообитания имат независима здравна политика, чийто стремеж е да задържи пропорцията от заразени жители под някаква максимална стойност.
Поставя се задача да се намерят началните условия, които позволяват управления на епидемията чрез употребата на репелент, така че да е изпълнена здравната политика и в двете местообитания.
Тя се преформулира в търсенето на неположителните криви на ниво на функция, решение на ЧДУ от типа на Хамилтон-Якоби-Белман.

% В началото на дипломната работа ще се представят исторически бележки за модела на Ross-Macdonald \cite{Smith2012}, негови предположения и основи на кооперативните системи \cite{Capasso2008}.
% След това се представя гореспоменатия модел и за него се поставя задача за здравната политика.
% После са доказани някои основни твърдения за модела, които позволяват неговото изследване.
% Следва разглеждане на задачата за здравна политика, като с помощта на общата теория се доказва добрата поставеност и се описва метода за числено решаване.
% Накрая са поставени резултати от различни числени симулации за динамиката на модела за няколко набора параметри и са представени резултати от численето решение на задачата за дравна политика.
% Накрая се прави обзор на резултатите и се споменават възможни бъдещи задачи.
